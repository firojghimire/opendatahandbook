---
section: guide
lang: ne
title: किन खुल्ला डेटा?
---
[खुल्ला डेटा](http://opendatahandbook.org/glossary/en/terms/open-data/), विशेष गरि [खुल्ला सरकारी डेटा](http://opendatahandbook.org/glossary/en/terms/open-government/), धेरै हदसम्म अप्रयुक्त एकदमै ठूलो स्रोत हो। धेरै व्यक्ति र संघसंस्थाहरुले आफ्ना कार्यसञ्चालनका निमित्त वृहत प्रकारका डेटाहरु सङ्कलन गर्छन्। सरकारले सङ्कलन गर्ने डेटाको मात्रा धेरै र केन्द्रिकृित भएकाले साथै प्राय जसो सरकारि डेटा कानुनत सार्वजनिक डेटा हुने भएकाले यस सन्दर्भमा सरकार अझ महत्वपूर्ण छ। अत: यस्ता सार्वजनिक सरकारि डेटालाई खुल्ला पार्नुका साथै अरुलाई प्रयोगका लागि उपलब्ध गराउन सकिन्छ। यो चासोको विषय किन बन्यो त?

यस्ता धेरै क्षेत्रहरु छन् जहाँ हामी खुल्ला डेटाको विषेश महत्वको अपेक्षा गर्न सक्छौँ र खुल्ला डेटाको प्रयोग भएका त्यस्ता उदाहरणहरु पहिलेदेखि नै अस्तित्वमा छन्। खुल्ला डेटाको उपलब्धताबाट बिभिन्न समूह, संगठन मात्र नभएर सरकार आफैँले पनि लाभ उठाउन सक्छ। त्यसैगरि भविष्यमा खुल्ला डेटाले कहाँ र कसरी मूल्यको सिर्जना गर्छ भन्ने भविष्यवाणि गर्न अहिले असम्भव छ। विकासक्रम प्रायजसो असम्भाव्य स्थानबाट आउनु नै नवरचना Innovation को प्रकृति हो।

खुल्ला सरकारी डेटाले मूल्य सिर्जना गर्ने क्षेत्रहरुको संख्या एकदमै ठूलो रहेको छ। तिमध्ये केहि क्षेत्रहरु यसप्रकार छन्:

* पारदर्शिता र लोकतान्त्रिक नियन्त्रण
* संलग्नता
* स्व-सशक्तिकरण
* सुधारिएका वा नविन निजी उत्पादन र सेवाहरु
* नवरचना
* सरकारी सेवाहरूको कार्यकुशलतामा सुधार
* सरकारी सेवाहरूको प्रभावकारितामा सुधार
* नीतिहरूको प्रभाव मापन
* संयुक्त डेटा स्रोत साथै ठूला डेटाहरुमा पाइने ढाँचाबाट नयाँ ज्ञानको प्राप्ति

यी अधिकांश क्षेत्रहरुका लागि बिभिन्न उदाहरणहरु अस्तित्वमा छन्।

पारदर्शिताका सन्दर्भमा, फिनल्याणडको 'ट्याक्स ट्रि' र बेलायतको 'ह्वेर डज माई मनि गो'जस्ता परियोजनाहरुले तपाईँले तिरेको कर वापतको पैसा सरकारले कसरी खर्च गरिरहेको छ भन्ने देखाउँछन्। त्यसै गरि खुल्ला डेटाले क्यानडालाई ३.२ अर्ब बराबरको परोपकारी कर ठगिबाट बचाएको उदाहरण पनि छ। त्यस्तै डेनमार्कको वेबसाइट folketsting.dk जस्तै संसदमा भइरहेका गतिविधि र कानुन बनाउने प्रकृयाको ट्रयाक गर्ने बिभिन्न वेबसाइटहरु छन् जसबाट तपाईँले संसदमा भइरहेका गतिविधिका साथै ती गतिविधिमा संलग्न सांसदलाई समेत नियाल्न सक्नुहुन्छ।

यति मात्र नभएर, खुल्ला सरकारी डेटाले तपाईँलाई आफ्नै जिवनमा पनि अझ राम्रो निर्णय गर्न मद्दत गर्नुका साथै समाजमा थप सक्रिय हुन सक्षम बनाउँछ। डेनमार्ककी एक महिलाले  findtoilet.dk नामक वेबसाइट बनाइन जसले डेनमार्कका सबै सार्वजनिक सौचालयहरु विवरण एकैठाउँमा राख्यो। यसले गर्दा ब्लाडरमा समस्या भएका नागरिकहरुलाई निर्धक्क बाहिर घुमफिर गर्न आत्मविस्वास बढ्यो। त्यस्तै नेदरल्याणड्समा  vervuilingsalarm.nl नामक एक सेवा छ जसले तपाईँको वरिपरिको वायु-गुणस्तर भोलिपल्ट खस्केर तपाईँले राखेको थ्रेसहोल्ड भन्दा बढि हुने भएमा तपाईँलाई सुचित गर्दछ।  त्यस्तै न्युयोर्कमा तपाईँले कहाँ-कहाँ आफ्नो कुकुर डुलाउन पाउनुहुन्छ साथै एउटै पार्क अरु क-कसले प्रयोग गर्छन् जस्ता जानकारी सजिलै पाउन सक्नुहुन्छ। वेलायतमा ‘mapumental’ र जर्मनिमा ‘mapnificent’ जस्ता सेवाहरुले तपाईले आफ्नो जागिरमा व्यतित गर्ने समय, घरको मुल्य साथै कुनै क्षेत्रको सुन्दरताका आधारमा बस्ने ठाउँहरु फेला पार्न मद्दत गर्छन्। यी सबै उदाहरणहरुले खुल्ला सरकारी डेटाको प्रयोग गरेका छन्।

आर्थिक दृश्टिकोणबाट खुल्ला डेटाको महत्व एकदमै वृहत रहेको छ। बिभिन्न सोधहरुले युरोपियन युनियनमा मात्र खुल्ला डेटाको आर्थिक मुल्य दशौँ अर्ब युरो रहेको आँकलन गरेका छन्। नयाँ कम्पनि र उत्पादनहरुले खुल्ला डेटालाई पुनर्प्रयोग गरिरहेका छन्। डेनमार्कको husetsweb.dk ले तपाईँलाई आफ्नो घरको उर्जा कार्यकुशलता सुधार गर्न वित्तीय योजना र काम गर्न सक्ने निर्माताहरु पत्ता लगाउने लगायतका तरिका फेला पार्न मद्दत गर्दछ। यो कित्तानापीको जानकारी, सरकारी अनुदानको जानकारीको साथै स्थानिय व्यापार रजिस्टरको पुनर्प्रयोगमा आधारित छ। गुगल ट्रान्सलेटले आफ्नो अल्गोरिदमलाई तालिम दिनका लागि युरोपियन भाषामा भएका युरोपियन युनियनका कैयौँ  डकुमेन्टहरु प्रयोग गर्दछ जसले अन्तत: यसको सेवा को गुणस्तर बढाउँछ।

खुल्ला डेटा सरकार आफैँका लागि पनि महत्वको विषय हो। उदाहरणका लागि यसले गर्ने सरकारको कार्यकुशलता अभिवृद्धिलाई लिन सकिन्छ। डच शिक्षा मन्त्रालयले आफ्ना शिक्षा सम्बन्धि सम्पूर्ण डेटालाई पुनर्प्रयोगका लागि अनलाइन प्रकाशन गरेको छ। तब देखि, उनिहरुले पाउने प्रश्नको संख्यामा कमि आएको छ , जसले गर्दा कार्यभार र खर्च कम भएका छन् साथै सम्बन्धित डेटा कहाँ पाइन्छ भन्ने कुरा स्पष्ट भएकाले कर्मचारीहरुलाई समेत बाँकि प्रश्नहरुको उत्तर दिन सजिलो भएको छ। खुल्ला डेटाले सरकारलाई अझ प्रभावकारि बनाइरहेको छ जसले अन्तत: सरकारको खर्च घटाउँछ। डच सांस्कृतिक सम्पदा विभागले सकृियताका साथ अाफ्ना डेटाहरु प्रकाशित गरिरहेका छन् साथै आफ्ना कार्यहरुलाई अझ प्रभावकारि बनाउन विकिमिडिया जस्ता नयाँ ऐतिहासिक समाज र समुहहरुसँग सहकार्य गरिरहेका छन्। यसले तिनिहरुका डेटाको गुणस्तर बढाउने मात्र नभई अन्तत विभागलाई नै सानो बनाउनेछ। 

खुल्ला डेटा सामाजिक र आर्थिक महत्वको विषय बनेको बिभिन्न  उदाहरण भइरहेको स्थितिमा अरु के कस्ता नयाँ कुराहरु सम्भव हुनसक्छन् भनेर यकिनका साथ भन्न सकिँदैन। डेटाका नयाँ मिश्रणले नयाँ ज्ञान र अन्तरदृष्टिको सिर्जना गर्छन् जसले यसको विलकुलै नयाँ प्रयोगको क्षेत्रमा पुर्याउँछ। हामिले पहिले नै यस्तो देखिसकेका छौँ, उदाहरणका लागि डा. स्नोले लण्डनमा १९औँ शताब्दिमा हैजाले भएको मृत्युको डेटा र पानिको मुहानको स्थानको डेटा संयोजन गरेर खानेपानि, प्रदुषण र हैजाको सम्बन्ध पत्ता लगाए। यसलाई आधार मान्दै लण्डनमा ढल प्रणालिको विकास भयो जसले नागरिकहरुको साधारण स्वास्थ्यमा बृहत सुधार आयो। बिभिन्न खुल्ला डेटासेटहरुको मिश्रणले अनपेक्षित अंतर्दृष्टिको प्रवाह गर्ने भएकाले फेरि पनि हामीले यस्ता विकासक्रमहरु देख्ने प्रवल सम्भावना छ।

यदि हामीले सार्वजनिक सरकारी डेटालाई खुल्ला डेटामा परिणत गर्ने हो भने यी अप्रयुक्त सम्भावनाहरु प्रस्फुटित हुनेछन्। यो तबमात्र सम्भव छ जब डेटा साँच्चै खुल्ला हुन्छन्। खुल्ला जहाँ त्यसको पुनर्प्रयोगमा कुनै रोकतोक(कानुनि, आर्थिक वा प्राविधिक) हुने छैन। हरेक रोकतोकले आम जनताला‌ई सार्वजनिक डेटाको पुनर्प्रयोगमा सामेल हुनबाट बञ्चित गर्छन् साथै त्यसो गर्ने उपायहरु अवलम्वन गर्न कठिन बनाउँछन्। खुल्ला डेटाको सम्भाव्यतालाई महसुस गर्न सार्वजनिक डेटा खुल्ला डेटा हुनु पर्दछ।

