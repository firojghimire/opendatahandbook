---
section: guide
lang: ne
title: परिचय
---

के तपाईँलाई ठ्याक्कै थाहा छ तपाईँले तिरेको करको कति पैसा सडक बत्तिमा अथवा क्यान्सर अनुसन्धानमा खर्च गरिएको छ? तपाईँको घर देखी कार्यालय सम्मको सबै भन्दा छोटो, सुरक्षित र मनोरम प्राकितिक दृश्य सहितको साइकल रुट कुन हो? र तपाईँले फेरिरहेको सास (वायु) मा के-के छ? तपाईँको क्षेत्रमा कहाँ काम गर्ने उत्तम मौका पाउनुहुनेछ र कहाँ चाहिँ प्रतिव्यक्ति फलफुलका रुखको संख्या उच्चतम पाउनुहुनेछ? तपाईँले अत्यन्तै ख्याल गर्ने बिषयहरुका बारेमा हुने निर्णयहरुलाई तपाईँ कहिले प्रभावित गर्न सक्ने, र यसका बारेमा तपाईँ को संग कुरा गर्ने?

नयाँ प्रविधिहरुले अब यी प्रश्नहरुको स्वत: जवाफ दिने सेवाहरु निर्माण गर्न सम्भव बनाइदिएका छन्। यी प्रश्नहरुको उत्तर दिन तपाईँलाई आवश्यक धेरैजसो डेटाहरु सार्वजनिक निकायद्वारा उत्पादन भएका हुन्छन्। तर, प्राय आवश्यक डेटाहरु अझैपनि सहजताका साथ प्रयोग गर्न सकिने रुपमा छैनन्। यो पुस्तक अफिसियल लगायत अन्य सूचनाका सम्भावनालाई प्रस्फुटन गर्दै नयाँ सेेवाहरु भित्र्याउने, नागरिकहरुको जीवन सुधार गर्ने र सरकार र समाज अझ राम्ररी काम गर्ने वातावरणको सिर्जना कसरी गर्ने भन्ने बारे हो।

[खुल्ला डेटा](http://opendatahandbook.org/glossary/en/terms/open-data/)को अवधारणा र विशेषत: [खुल्ला सरकारी डेटा](http://opendatahandbook.org/glossary/en/terms/open-government/)- सार्वजनिक सूचना वा अन्य, जुन जो कोहिले पनि स्वतन्त्र रुपले पहुँचका साथै जुनै उदेश्यले पनि पुनर्प्रयोग गर्न सक्छन् - बिगत केहि बर्ष देखि नै अस्तित्वमा छ।  सन् २००९ मा बिभिन्न सरकारले(जस्तै संयुक्त राज्य अमेरिका, बेलायत, क्यानडा र न्युजील्याण्ड) आफ्ना सार्वजनिक सूचनाहरुलाई खुल्ला गर्ने नयाँ पहलहरुको घोषणा गरे सँगै खुल्ला डेटा मुलधार मै देखा पर्न थालेको हो।

यो पुस्तकले विषेश गरि सरकारी डेटासंग सम्बन्धित रही 'खुल्ला डेटा'का आधारभूत अवधारणाहरुका बारेमा चर्चा गर्दछ। यसमा कसरी खुल्ला डेटाले बिभिन्न क्षेत्रमा सकारात्मक प्रभाव पार्नुका साथै यसको भ्याल्यु बनाउँछ भन्ने कुरा समेटिएको छ।

##लक्षित स्रोता##
* तिनका लागि जसले खुल्ला डेटाका बारेमा पहिले कहिल्यै सुनेका थिएनन् र जो आफुलाई अनुभवी 'डेटा पेशेवर' ठान्दछन्  
* सरकारी कर्मचारी र एक्टिभिस्टका लागि  
* पत्रकार र अनुसन्धानकर्ताका लागि  
* राजनीतिज्ञ र विकासकर्ताहरूको लागि  
* डेटा गिक र API कहिल्यै नसुनेका का लागि  

हाल प्रदान गरिएका प्रायजसो जानकारीहरु सार्वजनिक निकायहरुमा रहेका डेटामा केन्द्रित छन्। तर, लेखकको मनसाय यसलाई समयले अनुमति दिए अनुरुप यसको दायरालाई अझ फराकिलो बनाउँदै अगि बढ्ने रहेको छ। हाम्रो यस प्रयासलाई मद्दत गर्न तपाईँहरुको सहभागिताको सदैव स्वागत गरिन्छ।

यो हातेपुस्तिका विषयमा थोरै मात्र अथवा कुनै ज्ञान नभएकाहरुका निमित्त बनाइएको हो। यसमा तपाईँले कुनै जार्गन अथवा अपरिचित शब्दहरुकोको प्रयोग भएको पाएमा यस हातेपुस्तिकाको अन्त्यमा रहेको वृस्तित शब्दावली अथवा FAQ(सोधिरहिने प्रश्नहरु) हेर्नुहोला।


##क्रेडिट र प्रतिलिपि अधिकार##
###योगदान दिने लेखकहरु###
[Daniel Dietrich](http://ddie.me/)  
[Jonathan Gray](http://jonathangray.org/)  
[Tim McNamara](http://timmcnamara.co.nz/)  
[Antii Poikola](http://apoikola.wordpress.com/)  
[Rufus Pollock](http://rufuspollock.org/)  
[Julian Tait](http://www.littlestar.tv/)  
[Ton Zijlstra](http://www.zylstra.org/)  

###प्रत्यक्ष प्रयोग गरिएका अवस्थित स्रोतहरू###
* IATI कसरि कार्यान्वयन गरिन्छ संबन्धि प्राविधिक प्रस्तावना। सिमोन प्यारिद्वारा नेतृत्व गरिएको IATI प्राविधिक परामर्श समुह  
* [सहायताबारे सूचनाको सम्भावना प्रस्फुटित गर्नु](http://www.unlockingaid.info/)। Rufus Pollock, Jonathan Gray, Simon Parrish, Jordan Hatcher  
* Antti Poikola द्वारा लिखित फिनिस मार्गदर्शन  
* Beyond Access Report. Access Info and the Open Knowledge Foundation  

###अन्य स्रोतहरु###
* W3C Publishing Government Data (2009) http://www.w3.org/TR/gov-data/  


